{
  "title" : "Epigrames diversos",
  "url" : "epigrames-diversos",
  "section" : "creacio",
  "issue" : 17,
  "data" : "24/06/2022",
  "imageCard" : "parramoniblasco17-01",
  "author" : "Jordi Parramon i Blasco",
  "summary" : "",
  "text" : [ 
      {
          "type" : "image",
          "name" : "parramoniblasco17-01"
      }, 
      {
        "type" : "paragraph",
        "content" : "GESTOS I GESTES"
    },
    {
        "type" : "paragraph",
        "content" : "Digueu-me, per què s’entesta<br/>el polític poc modest<br/>a considerar una gesta<br/>el que tot just és un gest?<br/><br/><br/>"
    },
      {
        "type" : "paragraph",
        "content" : "EL PODER DE L’ART"
    },
      {
        "type" : "paragraph",
        "content" : "Entre el caçador i la presa<br/>tu qui diries que venç?<br/>Ai, pobre artista indefens<br/>al davant de la bellesa,<br/>que no ho comprens!<br/><br/><br/>"
    },
    {
        "type" : "paragraph",
        "content" : "ELS ESCÈPTICS D’ARA"
    },
      {
        "type" : "paragraph",
        "content" : "Em dius escèptic, quan això<br/>em sembla un títol antipàtic.<br/>Quina pensada... Escèptic, jo?<br/>No em considero tan dogmàtic.<br/> <br/> <br/>"
    },
      {
        "type" : "paragraph",
        "content" : "A UN AUTOR MINORITARI"
    },
    {
        "type" : "paragraph",
        "content" : "Pel poc criteri del lector<br/>que sentencia una gran obra<br/>aquell que fins avui era un pobre escriptor<br/>a partir de demà serà un escriptor pobre.<br/> <br/> <br/>"
    },
    {
        "type" : "paragraph",
        "content" : "AVENTURER"
    },
    {
        "type" : "paragraph",
        "content" : "Ell què vol ser de gran? Massa li costa<br/>donar resposta,<br/>que mai no sap el que és ni el que vol ser,<br/>l’aventurer.<br/> <br/> <br/>"
    },
    {
        "type" : "paragraph",
        "content" : "AUTORETRET"
    },
      {
        "type" : "paragraph",
        "content" : "Home simple del carrer,<br/>de vegades em solleva<br/>el que hauria pogut ser<br/>i no soc per culpa meva.<br/> <br/> <br/>"
    },
      {
        "type" : "paragraph",
        "content" : "A UN QUE NO TÉ ÀVIA"
    },
    {
        "type" : "paragraph",
        "content" : "Qui deixaria de banda<br/>la teva fama que creix?<br/>Oh, rei de la propaganda,<br/>pregoner de tu mateix.<br/> <br/> <br/>"
    },
      {
        "type" : "paragraph",
        "content" : "APUNTS PER A UNS GOIGS DE PROMETEU"
    },
    {
        "type" : "paragraph",
        "content" : "Puix que has vist quina és la paga<br/>d’ajudar la humanitat,<br/>guarda aquesta vil nissaga,<br/>Prometeu encadenat.<br/> <br/> <br/>"
    },
    {
        "type" : "paragraph",
        "content" : "DE LA CORRUPCIÓ GENERAL"
    },
    {
        "type" : "paragraph",
        "content" : "Veus que la gent es confon<br/>amb tants polítics corruptes.<br/>Potser n’hi ha que no ho són, <br/>però sempre queden dubtes.<br/> <br/> <br/>"
    },
    {
        "type" : "paragraph",
        "content" : "CONSELL ESTILÍSTIC"
    },
      {
        "type" : "paragraph",
        "content" : "Si dels mots fas bona tria<br/>i el que dius és important<br/>remarca bé la ironia,<br/>o els ximples no la veuran.<br/> <br/> <br/>"
    },
    {
        "type" : "paragraph",
        "content" : "EL TOTÒLEG"
    },
      {
        "type" : "paragraph",
        "content" : "Si hi ha un diàleg obert<br/>ell el transforma en monòleg,<br/>adopta un aire d’expert<br/>i no deixa res per verd:<br/>és un totòleg.<br/> <br/> <br/>"
    },
    {
        "type" : "paragraph",
        "content" : "INTERNET"
    },
    {
        "type" : "paragraph",
        "content" : "Amb les veles que despleguen<br/>a tot vent damunt els pals<br/>nous exploradors naveguen<br/>per oceans virtuals.<br/> <br/> <br/>"
    },
    {
        "type" : "paragraph",
        "content" : "NULLA AESTHETICA SINE ETHICA?"
    },
    {
        "type" : "paragraph",
        "content" : "Fins i tot el treball brut<br/>ha de ser una feina neta.<br/>Si l’ètica s’ha perdut<br/>salvem, almenys, l’etiqueta.<br/> <br/> <br/>"
    },
    {
        "type" : "paragraph",
        "content" : "TEMPS DE PREMIS"
    },
    {
        "type" : "paragraph",
        "content" : "Un altre any som-hi, tornem-hi:<br/>a l’hora de repartir<br/>avui jo et dono a tu un premi,<br/>demà me’l dones tu a mi.<br/> <br/> <br/>"
    },
    {
        "type" : "paragraph",
        "content" : "UN MÓN DE FAULA"
    },
    {
        "type" : "paragraph",
        "content" : "A voltes quan era nen<br/>al fons de l’aula<br/>m’admirava el que s’aprèn<br/>d’Isop i de La Fontaine.<br/>Però el món no és una faula.<br/> <br/> <br/>"
    },
    {
        "type" : "paragraph",
        "content" : "COM ANAR PEL MÓN"
    },
    {
        "type" : "paragraph",
        "content" : "És fàcil anar pel món<br/>i jo podria ensenyar-te’n:<br/>quan molts et venen de front,<br/>si no t’apartes, t’aparten.<br/> <br/> <br/>"
    },
    {
        "type" : "paragraph",
        "content" : "EL FUTUR ET PERTANY"
    },
    {
        "type" : "paragraph",
        "content" : "No hi pots fer res: la vida és breu<br/>i la mort t’esborrona,<br/>però per fer-te-la més lleu<br/>saps que el futur ha de ser teu<br/>per una estona.<br/> <br/> <br/>"
    },
    {
        "type" : "paragraph",
        "content" : "D’ARRIBISTES I APROFITATS"
    },
    {
        "type" : "paragraph",
        "content" : "Aquells que aspiren a alts càrrecs<br/>per lucrar-se del seu rang<br/>vagin-se’n a fregir espàrrecs.<br/>Envia’ls a pastar fang!<br/> <br/> <br/>"
    },
    {
        "type" : "paragraph",
        "content" : "LA POESIA EN PLENITUD"
    },
    {
        "type" : "paragraph",
        "content" : "Dius que fas poesia? Amb ben poc et consoles.<br/>On és el teu lector?<br/>I massa et satisfà que uns savis de set soles<br/>parlin de plenitud entre tanta buidor.<br/> <br/> <br/>"
    },
    {
        "type" : "paragraph",
        "content" : "ELS CRÍTICS D’AVUI"
    },
    {
        "type" : "paragraph",
        "content" : "Els crítics són una guia<br/>que ens porta pel bon camí?<br/>Jo estimo la poesia<br/>i ells me la fan avorrir.<br/> <br/> <br/>"
    },
    {
        "type" : "paragraph",
        "content" : "LA POESIA COM A TREBALL PEL PAÍS"
    },
    {
        "type" : "paragraph",
        "content" : "Que amb la teva paraula els sentiments s’apleguin,<br/>poeta, tu que saps treballar pel país.<br/>Després pot resultar que no t’ho reconeguin.<br/>Tu treballa, però, si és el que et fa feliç.<br/> <br/> <br/>"
    },
    {
        "type":"paragraph",
        "content": "<i></br></br</br>Jordi Parramon i Blasco<br/>(Barcelona, 1956)<br/>Poeta, assagista i traductor.<br/>Doctorat en filologia catalana, ha conreat la investigació en les obres Repertori mètric de la poesia catalana medieval (1992), Diccionari de la mitologia grega i romana (1997), Diccionari de poètica (1998) i Ritmes clàssics (1999), entre d’altres. En poesia ha publicat Compromís amb la forma (1981), Ègloga: cants de Geòrgic (1983), Dotze cançons amb tornada (1987), Corona i cadena (1989), Personatge isòsceles (1990), Quadern del seny pretès (1992), Claustres i àgores (1994), Primer recull factici (1981-1997) (1999, premi M.Martí i Pol 1998) i A l’última ribera (2003). Ha traduït I. Madach, Ch. Péguy, G.V. Catul i P. Ovidi Nasó; d’aquest darrer Les metamorfosis (1996, premis Crítica Serra d’Or 1997, Cavall Verd 1997 i de la Institució de les Lletres Catalanes 1997) i els Amors (2000).</i>"
    }
  ]
}