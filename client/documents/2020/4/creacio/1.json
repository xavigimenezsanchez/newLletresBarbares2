{
  "title": "Scherzi (1)",
  "url": "scherzi1",
  "section": "creacio",
  "issue": 3,
  "data": "20/12/2020",
  "imageCard": "Scherzi1",
  "author": "Àngel Carbonell",
  "summary": "",
  "text": [
    {
      "type": "image",
      "name": "Scherzi1"
    },
    {
      "type": "paragraph",
      "content": "La guerra d'alliberament del vici va començar en l'edat en què els unicorns plovien del cel, un cavalls de color rosa amb banyes de nacre al front. En el seu dia van estar a punt d'extingir-se perquè les princeses els feien caçar per fer-se ungles amb les banyes, però se’n van salvar quan les van guillotinar, ¡és que menjaven massa pastissos i ni els brioixos deixaven! Només se'n va escapar alguna, refugiada a Ginebra sota la protecció dels dracs que guarden l'or robat pels seus reials pares, i també perquè van bé per signar papers sense preguntar, encara que no sàpiguen escriure la o amb un canut. En aquell temps el món era governat pels dracs, però eren civilitzats, si et despullaves per vestir-los o trobaven nois verges a les cartes dels restaurants ja estaven  contents, ¡quin plaer escalivar-los al plat mateix! Si els dracs estaven contents, com dic, podies anar fent la viu-viu mentre ells es dedicaven només a badallar i a dormir sobre les seves muntanyes d’or."
    }
  ]
}
