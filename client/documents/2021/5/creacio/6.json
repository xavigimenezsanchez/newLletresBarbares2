{
  "title": "La Vall<br/><span style='font-weight:400'>Adaptació a la Vall de Lavansa de l’obra del poeta de la vall del Courel ’Os Eidos</span>",
  "url": "la_vall",
  "section": "creacio",
  "issue": 4,
  "data": "20/2/2021",
  "imageCard": "la-vall-de-la-vansa",
  "author": "Lluís Felip",
  "summary": "",
  "text": [
    {
      "type": "image",
      "name": "la-vall-de-la-vansa"
    },
    {
      "type": "paragraph",
      "content": "<span style='font-weight:900;font-size: 11px;'>El traductor voldria dedicar  aquesta traducció- adaptació a tots aquells veïns que no l’han poguda llegir i a aquells altres que mai no la llegiran</br></br>Per a l’Aranatze</span>"
    },
    {
      "type": "paragraph",
      "content": "Aquest breu recull de poemes d’<i>Os eidos</i> de l’autor gallec Uxío Novoneyra va ser publicat i lliurat a un reduït nombre d’assistents en uns actes culturals a la vall de Lavansa.Val a dir que no es tracta estrictament parlant d’una traducció -una feina que ni aleshores ni ara em veig gaire amb cor de dur a terme satisfactòriament-. És, més aviat, una reelaboració a partir de l’entorn paisatgístic i cultural d’aquesta vall del Prepirineu, intentant de conservar tots aquells elements formals del volum original i  de la pròpia poesia de Novoneyra."
    },

    {
      "type": "title",
      "content": "Versions d'Os Eidos</br><span style='font-weight:400;font-size: 12px;'>Novoneira, Uxío. <i>Os Eidos</i>, Xerais, Vigo, 1990</span>"
    },
    {
      "type": "paragraph",
      "content": "Cadí,  esquenall altiu que mires de dalt estant!</br>Aquí se sent ben bé el que un home val..."
    },
    {
      "type": "paragraph",
      "content": "Haig d'anar al Cadinell i a la canal Baridana</br>ajeure'm a la Bacanella en una clariana.</br>Haig d'anar al Prat dels Agols i a Sant Salvador</br>a la Plana,  a l’Estivella i als Planells del Sastró.</br>Haig d'anar a Sorribes de la Vansa i a Tuixent</br>a Sant Pere, Josa de Cadí i Adraén.</br>Haig d'anar a Colldarnat, passar per l'Espluga</br>pujar al Montsec, a Banyeres i a la Muga.</br>Haig d'anar a Cerneres i al dolmen d'Ossera</br>baixar al Lavansa i caminar per la ribera.</br>Haig d'anar al Sisquer passar coll de Creus i , a peu,</br>fer camí avall, cap a Cerc i a la Seu.</br>Haig d'anar  als Garrics i al Roc de Cogul</br>i a un prat tot sol  on no em vegi ningú."
    },
    {
      "type": "paragraph",
      "content": "El camí de la muntanya</br>vagareja com  guillat</br>pels relleixos de cingleres</br>i obagues de la vall.</br></br>Creua sol tota la terra</br>sense dur cap més company</br>que la immensitat del cel</br>damunt el silent boscany.</br></br>No sé pas cap on se’n va</br>mentre me’l quedo mirant</br>només sé que s’hi acompleix</br>el somni que estic somniant.</br></br></br><span style='margin-left:4em'>Terra obaga de muntanyes!</span></br><span style='margin-left:4em'>Bona terra que dons aigua</span></br><span style='margin-left:4em'>i dus aigua a les entranyes!</span></br>"
    },
    {
      "type": "paragraph",
      "content": "Terres ermes dels Garrics!</br>Turons rostos!</br>Masos pobres</br>que s'han quedat amb la pell i l'os."
    },
    {
      "type": "paragraph",
      "content": "Aigua blanca de les feus del Mola!</br>Mates denses de boix i ginebre!!</br>Avetoses, pinedes, avellaners i boixerola!</br></br></br>Bosc alt i callat!</br>Fontinyol del cabirol!</br>Les feus del clot!</br>No hi ha cap altre temple més vast</br>ni cap altra fe</br>que el silenci aquest...</br></br></br></br></br></br></br></br></br></br></br></br></br>"
    },
    {
      "type": "paragraph",
      "content": "Terres altes i clares de l’Arp</br>on es veuen a prop les serres llunyanes!</br></br>Volen àligues amb ales esbatanades</br>duent l’ombra per les penyes blanques</br>i les herbes dorades i ensangonades.</br></br>Jo sóc això que veig i que em veu.</br></br>........................................................</br></br>Pedraforca ! Montsec! Santaló! Lavansa!</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;Cadí!</br>Cloterons!</br>&emsp;&emsp;&emsp;&emsp;Cap d’Urdet! Estivella!</br>Cims obacs del Verd!</br>Serres llargues</br>&emsp;&emsp;&emsp;&emsp;&emsp;&emsp;de Guardiola i la Seu!</br>"
    },
    {
      "type": "paragraph",
      "content": "El cor</br>clos en l’antigor muda dels turons</br>sent només la presència del sol...</br>Immensitat de la terra i el cel."
    },
    {
      "type": "paragraph",
      "content": "Clots del llop!</br>Plugues del senglar!</br>Trossos sols</br>on ningú no hi va ni hi ha d’anar!</br></br>El llop! Els ulls i el llom del llop!</br></br>Baixa el llop  per l’ull del bosc</br>movent el brancam del teix</br>fressant en el fullam del sender</br>cercant el sot més sol i paorós...</br></br>Rastreja</br>s’atura i flaira</br>planta  peülla, alça la testa i ensuma</br>amb tota l’ombra de la nit a la boca.</br></br></br></br></br>&emsp;&emsp;Els somnis foscos i el fons sorrut de la nit</br>&emsp;&emsp;en un embolcall pels senders dels cims</br>"
    },
    {
      "type": "paragraph",
      "content": "Mantells blancs</br>&emsp;&emsp;&emsp;&emsp;&emsp;&emsp;esfilegats</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;de boires</br>udolant per valls</br>&emsp;&emsp;&emsp;&emsp;&emsp;&emsp;&emsp;&emsp;per boscos</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;i deveses grogues</br>a la recerca d’un fondal</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;o d’un cap de vall</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;que els faci encalmar!</br>Filets de boira</br>&emsp;&emsp;&emsp;&emsp;&emsp;&emsp;pujant</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;i baixant</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;cap a la gàbia de l’aire</br>pels serrats erms</br>&emsp;&emsp;&emsp;&emsp;&emsp;&emsp;&emsp;i pels boscos nus</br>&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;&emsp;del Nadal!"
    },
    {
      "type": "paragraph",
      "content": "Vet aquí les trementinaires que tornen a la llar!</br>Ja és el temps de plegar.</br>Arriba la neu. Arriba el vent i el plugim</br>per aquell que no pot ser a dins.</br></br>Jo a la meva</br>i tu a la teva</br>de pa i llenya, que en tingui</br>que tingui herba per al ramat</br>i, en acabat,</br>que vingui el que vingui:</br>És l’oració</br>del llaurador.</br></br>Engreixar el porc, matar-lo</br>salar-lo i fumar-lo.</br>Anar fonent el greix</br>Apropar-li la brasa</br><i>Sempre s’han de fer coses,  a casa.</i></br></br></br></br></br></br></br></br></br></br></br></br>Neva al pic de la muntanya</br>neva ja vessant avall</br>neva a l’era i al teulat</br>-----------------------------</br>-----------------------------</br>-----------------------------</br>Jo mirant la foguera</br>la foguera, mirant-me.</br>El foc sense cremar-me</br>fa de mi fumera...</br></br></br></br></br></br></br></br></br></br></br></br></br></br></br></br></br></br></br></br></br></br>Neva i vinga a nevar</br>volva a volva</br>ni el vent la fa torniolar</br>ni l’aigua la desfà</br>-------------------------</br>Fesa, Cap de l’Orri nevats!</br>Baixa la neu fins als prats...</br></br></br></br></br></br></br></br></br></br></br></br></br></br></br></br></br></br></br></br></br></br></br>Neva, venteja i fa fum.</br>Es veu gent al besllum</br>arraulint-se al caliu,</br>a l’escalf d’un foc joliu.</br></br>A fora, dalt del terrat</br>es veu per un forat</br>que neva i va nevant</br>i, en acabat, ja va parant...</br></br></br></br></br></br></br></br></br></br></br></br></br></br></br></br></br></br></br>És l’hora d’ajaçar-se.</br>El foc ja no fa fumera</br>ni flama.</br>Després de tantes coses contades</br>ja són acabades</br>les ganes de xerrar.</br>L’ull de la foguera</br>aplega en una totes les mirades.</br></br></br>----------------------------------------</br></br></br>Queda la brasa de la xerada</br>amuntegada a la llar-</br></br></br></br></br></br></br></br></br></br></br></br></br></br></br></br></br></br>Flor de l’argelaga del Solà!</br>Feixes de pins abandonades!</br>Terra pobra i resseca</br>de pedruscall i arç blanc!</br></br></br></br></br></br></br></br></br></br></br></br></br></br></br></br></br></br></br></br></br></br>Sentir com pasturen les vaques a primer foscant</br>envoltat del silenci d’aquestes obagues</br>m’entotsola gairebé tant com en la vall</br>veure passar l’aigua per les fondalades.</br></br></br></br></br></br></br></br></br></br></br></br></br></br></br></br></br></br></br></br></br></br></br></br></br></br>Plou a la prada sense soroll.</br>Una i una altra</br>cauen fulles fent capitombs...</br></br>Mirant la serra callada</br>hom espera</br>una cosa quieta i llunyana.</br></br></br></br></br></br></br>&emsp;&emsp;&emsp;Fa una boira pixanera...</br>&emsp;&emsp;&emsp;Quina nit de llops!</br>&emsp;&emsp;&emsp;Udola el gos a l'era.</br></br>&emsp;&emsp;&emsp;Va la boira baixa</br>&emsp;&emsp;&emsp;pels clots del bosc</br>&emsp;&emsp;&emsp;i les botges de la prada...</br></br></br></br></br></br></br></br></br></br></br></br></br></br>Serra oberta</br>immensa antiga herència!</br></br>&emsp;&emsp;/</br></br></br>Botges de muntanya!</br>Regatells fondals!</br>Penyes costerudes!</br>Sallents tan alts!</br></br></br></br></br></br></br></br></br></br></br></br></br></br></br></br></br></br></br></br>Mirada de l’alt roquissar!</br>Cascades llunyanes!</br>Moixons dels pins rojals!</br></br></br></br></br></br></br></br></br></br></br></br>&emsp;&emsp;&emsp;&emsp;Argelagues, arços i penyes!</br>&emsp;&emsp;&emsp;&emsp;Camins de la serra oberta</br>&emsp;&emsp;&emsp;&emsp;a distants terres de serres!"
    }
  ]
}
