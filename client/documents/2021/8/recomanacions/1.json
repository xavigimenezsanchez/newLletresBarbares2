{
  "title": "Sense Fronteres</br>Tino Casal",
  "url": "sense_fronteres",
  "section": "recomanacions",
  "issue": 7,
  "data": "21/05/2021",
  "imageCard": "tinocasal",
  "author": "Andreu Pérez-Mingorance",
  "summary": "",
  "text": [
    {
      "type": "image",
      "name": "tinocasal"
    },
    {
      "type": "paragraph",
      "content": "La música és important a les nostres vides perquè ens recompensa intel·lectual i espiritualment. Per aquest motiu, obviant qualsevol tipus de frontera temporal, territorial, intel·lectual o estètica, Les Bernardes vol homenatjar la figura de Tino Casal l’any que es celebrarà el trenta aniversari de la seva mort ocorreguda l’any 1991. La vessant més coneguda de l’artista, el pare de la movida madrileña, és evidentment la música vanguardista i agosarada que va remoure el panorama musical de l’estat. La seva influència és tan important que encara té la capacitat de sorprendre’ns tres dècades després de la seva mort amb un nou disc inèdit publicat el passat 5 de desembre sota el títol Origen. Però casal era quelcom més que un cantant, compositor i dissenyador. Per sobre de tot era un creador nat, un artista de cap a peus que no deixava mai d’indagar, experimentar i evolucionar trencant tota mena de fronteres. El seu pas pel món acadèmic artístic li va permetre dominar la tècnica pictòrica, però ràpidament es va llençar a buscar el seu propi llenguatge. L’anomenada “abstracció màgica” uneix el so (la melodia) amb el traç i la pinzellada. Aquesta sonoritat particular produeix obres de fort component emocional, quasi orgànic."
    },
    {
      "type": "paragraph",
      "content": "</br></br>Les Bernardes</br>Carrer Major, 172</br>Salt</br><a href='https://www.bernardes.cat/actualitat/sense-fronteres/'>https://www.bernardes.cat/actualitat/sense-fronteres/</a>"
    }
  ]
}