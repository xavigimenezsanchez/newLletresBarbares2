{
    "title" : "Dum pendebat Rehoboth 1995. Diari d’un nòmada sidós (2)",
    "url" : "dum-pendebat-rehoboth-1995-diari-d-un-nomada-sidos-2",
    "section" : "creacio",
    "issue" : 22,
    "data" : "25/02/2023",
    "imageCard" : "andreu22-2-01",
    "author" : "Andreu Pérez-Mingorance",
    "summary" : "",
    "text" : [ 
        {
            "type" : "image",
            "name": "andreu22-2-01",
            "content" : "La Casa Orgullosa de Rehoboth, Hardap, Namibia"
        },
        {
            "type":"paragraph",
            "content": "Ahir no podia escriure, he conegut la ciutat, la gent, el sol permanent, fixat, l’altiplà, la proximitat del Kalahari. M’he rostit amb la meva millor imatge. La ciutat, moderna. Fujo."
        },
        {
            "type" : "paragraph",
            "content" : "Una carretera en una immensitat total, la vista perduda en l’horitzó, i he fugit de la Bismark Strasse. Rehoboth el bastard, mestissatge. Un David negre m’ha dut un cafè, a la porta una herero ven ous en una camioneta descoberta, bastarda bellesa, bastards per als holandesos, David, la Herero de la Perla."
        },
        {
            "type" : "paragraph",
            "content" : "Les cases blanques, porxos que recorden escoles."
        },
        {
            "type" : "paragraph",
            "content" : "-La casa la va fer el meu avi, n’estic orgullosa -em diu una mestissa, herero, nama, baster, bastarda orgullosa de la casa que l’arrela, glòria eterna de la seva estirp. </br>-La puc fotografiar?</br>-Tu sí! Ell No!- Diu assenyalant al meu amic, ros, blanc i centreeuropeu. </br>-Tu ets un bastard com jo. </br>-Jo soc un nòmada, embastardit."
        },
        {
            "type": "paragraph",
            "content": "Ens hem mirat i ens hem abraçat, bastards-sidosos-nòmades. El museu de la ciutat era ple d’objectes colonials."
        }
    ]
}