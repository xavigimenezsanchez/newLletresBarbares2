{
    "title" : "Juxta crucem tecum stare te libenter sociare in planctu desidero. 2008 Diari d’un nòmada sidós (8) Ayahuasca",
    "url" : "1995-diari-d-un-nomada-sidos-8",
    "section" : "creacio",
    "issue" : 28,
    "data" : "17/09/2023",
    "imageCard" : "andreu28-1-02",
    "author" : "Andreu Pérez-Mingorance",
    "summary" : "",
    "text" : [ 
        {
            "type" : "image",
            "name": "andreu28-1-02"
        },
        {
            "type" : "paragraph",
            "content" : "<i>A Foresta</i>, Paradís, com una mula carrego la meva sàrria, dispersa càrrega de bèstia necessària. Mula de morts sense pressa, morts d’anys d’espera, amor esperant com la mort. Desig que ve dins dels passos, soga (<i>Banisteriopsis caapi</i>) i rainha (<i>Psychotria viridis</i>), passos mesurats que cerquen l’ànima."
        },
        {
            "type" : "paragraph",
            "content" : "L’amor per trobar la calma, al mig del camí ma casa i ma finestra i mon home endolcint el meu dolor."
        },
        {
            "type" : "paragraph",
            "content" : "Allibera’m de tantes ànimes mortes, encenem les animetes que les omplen de llum i allibera’m de la ferida de ma mare, cor obert de dolor de mals de guerra innecessària."
        },
        {
            "type" : "paragraph",
            "content" : "Amor meu omple el meu cor mentre em banyo a l’estany de les piranyes, mentre poso el bàlsam al meu cor de mare angoixada, metre camino envers tu sense morts, sense mals, amb l’ànima renovada."
        },
        {
            "type" : "paragraph",
            "content" : "<i>Defuma, defumador, essa casa de Nosso Senhor.</br>Leva pras ondas do mar o mal que aqui possa estar…</i>"
        }
    ]
}